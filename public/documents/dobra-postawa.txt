<hr />
<br>
<h3>Dobra Postawa</h3>
<br />


<p align="justify"><i>Dobra Postawa została przygotowana dla wolontariuszy Światowych Dni Młodzieży 2016, żeby zwiększyć szanse grupy na pokonanie niespodziewanego kryzysu. Im więcej osób w grupie zna Dobrą Postawę, tym większe szanse na przetrwanie pożaru, powodzi, zamachu.
<br />
<br />Szybko okazało się, że Dobra Postawa sprawdza się również przy codziennych kryzysach - w pracy, w korkach, w domu. Wszędzie tam, gdzie znajdujemy się w niespodziewanej i nieprzyjemnej sytuacji. Wszędzie tam, gdzie grupie ludzi zagraża niebezpieczeństwo.
</i></p>
<br />


<h4>Jestem spokojny</h4>
<p align="justify">Spokojne gesty, spokojna mimika, spokojny głos, spokojny krok. Zarażam spokojem. Wyglądam, jakbym panował nad sytuacją.
</p>

<h4>Jestem troskliwy</h4>
<p align="justify">Najważniejszy jest człowiek. Lubię ludzi dookoła. Szanuję ich. Jestem wyrozumiały gdy robią to, co muszą. Dbam o ich zdrowie. Podaje powód.
</p>

<h4>Nie ustawiam się w kącie</h4>
<p align="justify">Dbam o to, żeby mieć swobodę działania. Mam wiele odpowiedzi, z których mogę wybierać. Gdy jedna droga się zamyka, mam inną.
</p>

<h4>Jestem otwarty</h4>
<p align="justify">Mam otwartą postawę ciała. Mówię prostym, zrozumiałym językiem. Patrzę na rozmówcę. Uważnie słucham. Jestem gotowy do pomagania.
</p>

<h4>Lubię niespodzianki</h4>
<p align="justify">Mamy plan, ale pewnie się zgubi. To co może nie zadziałać, nie zadziała. Będzie fajnie.
</p>

<h4>Mam swoje miejsce</h4>
<p align="justify">Jestem w wielkim wirze zdarzeń, ale nie jestem zagubiony.
Jestem częścią potężnej organizacji. Moja siła bierze się ze mnie i z ludzi, którzy mnie wspierają. Wiem, że mnie nie opuszczą. Nigdy nie jestem sam. Wspieram innych i oni mnie wspierają.
</p>

<h4>Znam nasz cel</h4>
<p align="justify">Nie wykonuję ślepo poleceń. Nie jestem maszyną. Każdym swoim działaniem dążę do naszego celu. Mam swoje własne cele, ale dbam o to, żeby nasz cel był najważniejszy.
</p>

<h4>Jestem gotowy do działania</h4>
<p align="justify">Cały czas oceniam sytuację. Zwracam uwagę na szczegóły ale nie zatrzymuję się na nich. Oglądam sytuację z lotu ptaka. Podejmuję działanie zanim pojawi się problem. Widzę rzeczy zanim się zdarzą.
</p>

<h4>Kiedy widzę mały problem</h4>
<p align="justify"><b>Uśmiecham się i pomagam</b>. Uśmiech uspokaja stres i pozwala mi myśleć. Pozwala mi widzieć. Jestem, żeby pomagać.
</p>

<h4>Kiedy widzę duży problem</h4>
<p align="justify"><b>Uśmiecham się i wzywam wsparcie</b>. Uśmiech uspokaja stres i pozwala mi myśleć. Czasem problemy są zbyt duże dla jednego człowieka - wtedy lepiej szybko wezwać pomoc.
</p>
<br /><br />

<p align="justify"><small>Autor: Grzegorz Nawara, Abcportal Games 2016<br />
Ten dokument jest dostępny na licencji Creative Commons Uznanie autorstwa-Na tych samych warunkach 4.0 Międzynarodowe.
<small></p>
